---
title: Programmering
date: 2024-06-01
tags: [Programmering, JavaScript, React]
author: Leo Ahlgren
excerpt:
featuredImage:
slug: Programmering
status: publicerat
readingTime: Lästid - 1 min
---

## Intro
Ibland blir det inte som man tänkt sig. Har ägnat de senaste åren med att läsa teologi, höll nästan på att bli präst i SvK. Men kyrkopolitik satte käppar i hjulen (skriver mer om det en annan gång). Jag kommer nog att få nytta av studierna i teologi på annat sätt! Med lite tur kan jag forska. 

## OK, nu då? 
Ja eftersom religionsbranschen och akademin är ganska mättad, både lokalt och globalt, så satsar jag på programmering! Det är ganska skoj. Har ju gjort hela denna hemsida, har fått hjälp från böcker, internet och YouTube. Lite hjälp har jag också fått från ChatGPT, men helt ärligt ha den varit till mycket o-hjälp också. Den förstår inte instruktioner på bästa sätt och ger ju svar på helt fel sätt ibland. Men det har ju gått ganska bra ändå, sidan är ju online för tusan! 

Ja, eftersom jag främst har en bakgrund inom modefotografi, reklam och multimedia, bild och videobehandling, konst och bild - så präglas ju min hemsida av det! Tonvikt ligger på visuella intryck. Det var en utmaning att lära mig de fyrkantiga strukturerna som programmering innebär, men det verkar ju som att jag kommit en bit på vägen. Har laddat upp hela projektet på GitHub (klicka den lille ikonen i navbaren). 

Har bekantat mig med terminalkommandon, hur man installerar genom brew och NPM. Har gjort hela hemsidan i React (genom VS Code), bekantat mig med filstrukturen och hur hela systemet hänger samman. Började se massa videos på YouTube för att komma igång, men har en liten hatkärlek till det då man ibland måste plöja mycket content för att nå ett avsnitt man inte ens behövde. Så jag började kolla på GitHub, se hur andra gjort, försökte förstå och kopiera deras projekt som ett sätt att lära mig. Det gick ganska bra. Till slut behövde jag kavla upp ärmarna o börja göra min egna hemsida, det var väl där jag började lära mig på riktigt. Med detta en hel del JavaScript, CSS, HTML - och inte minst tålamod samt kaffe. 

Nu håller jag på med ett nytt projekt: Att leka med shakers. Detta är inte online någonstans, är fortfarande i lekfasen för tillfället. Men det är än så länge rätt ballt. 